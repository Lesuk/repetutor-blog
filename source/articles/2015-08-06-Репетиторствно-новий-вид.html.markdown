---
title: Пробні тести ЗНО з фізики 2015
slug: probni-testu-zno-z-fizuku-2015
description: Послуги із підготовки абітурієнтів до поступання у вузи, а також приватна «домашня» практика – один із найбільш закритих і консервативних ринків. Визначити його обсяг практично неможливо.
date: 2015-08-06 11:20 EEST
author_index: 0
tags: Репетиорство
category: Репетиторство
img_url: http://lorempixel.com/400/200/
---

Ще відомий давньогрецький оратор Лісій брав немалі гроші для надання громадянам уроків із красномовства. Не гребували таким різновидом підробітку і Франко, Чехов, Лєсков. READMORE Усіх їх об’єднувало те, що зараз характерне також для багатьох представників найдревнішої професії у багатьох країнах світу, – репетитори не діляться частиною своїх прибутків із державою. У сфері приватної педагогічної практики це не прийнято, а отже, репетитори перебувають у сфері тіньового бізнесу. Зважаючи на те, що послуги репетиторів актуальні й зараз, величина коштів, що обертаються на цьому ринку, не зменшується. Крім того, якщо сюди додати так звані «послуги із поступання» (або просто-напросто хабарі), а також зважити на те, що відносний прибуток населення зростає, можна лише уявити, яка гігантська частка капіталу обслуговує цей різновид тіньового бізнесу.

Чи можливо в сучасних умовах в Україні легалізувати цей різновид трудової діяльності? Це питання неоднозначне. З одного боку, поза бюджетом формується тіньовий масив коштів, які, безперечно, користі державі не дають аж ніякої. З іншого боку, держава, часто використовуючи силові методи, у такий спосіб намагається вивести суб’єктів господарювання із тіні. Проте контролюючим органам вжити таких заходів щодо репетиторів непросто. Адже сам процес тіньового обігу коштів відслідкувати практично неможливо. Тут необхідно вдаватися до інших заходів. Один із них передбачає створення умов для легалізації зайнятості. Як зазначено у Посланні Президента України до Верховної Ради 2003 року, «це має бути цілісна система дій, спрямована, передусім, на подолання та викорінення причин та передумов цих явищ та процесів, поглиблення трансформаційних реформ, забезпечення на ділі відкритості держави та суспільства загалом. У зв’язку з цим пріоритетними напрямами діяльності органів державної влади повинні стати не лише впровадження механізмів протидії тіньовій економіці, а й трансформація її фінансових, людських та організаційних ресурсів у легальне русло».
